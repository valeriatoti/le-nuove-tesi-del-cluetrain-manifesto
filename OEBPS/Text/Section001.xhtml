<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="it" xmlns:xml="http://www.w3.org/XML/1998/namespace" lang="it">
<head>
<meta charset="utf-8"/>
<title>Una volta eravamo giovani nel Giardino...</title>
<link href="../Styles/style.css" type="text/css" rel="stylesheet"/>
</head>

<body epub:type="bodymatter">
<section epub:type="chapter" role="doc-chapter">
<h1>Una volta eravamo giovani nel Giardino...</h1>
  
<ol>
    <li>
        <h2 id="sigil_toc_id_1">A. Internet siamo noi, connessi</h2>
        <ol>
            <li><b>1.</b> Internet non è fatta di filo di rame, fibra ottica, onde radio e nemmeno di tubi.</li>
             <li><b>2.</b> I dispositivi che usiamo per connetterci a Internet non sono Internet.</li>
             <li><b>3.</b> Verizon, Comcast, AT&amp;T, Deutsche Telekom e China Telecom non possiedono Internet. Facebook, Google, e Amazon non sono i monarchi della rete, e nemmeno i loro famuli o algoritmi. Né gli stati della Terra né le loro associazioni commerciali hanno il <a href="http://consentofthenetworked.com/" title="Libro: CONSENT OF THE NETWORKED (Consenso della rete)">consenso dei connessi</a> per cavalcare la Rete come sovrani.</li>
             <li><b>4.</b> Deteniamo Internet in comune e in quanto priva di proprietari.</li>
             <li><b>5.</b> La Rete ricava tutto il suo valore da noi e da quanto ci abbiamo costruito sopra.</li>
             <li><b>6.</b> La Rete è di noi, da noi e per noi.</li>
             <li><b>7.</b> Internet è nostra.</li>
        </ol>
    </li>

    <li>
        <h2 id="sigil_toc_id_2">B. Internet non è niente e non ha scopo</h2>
        <ol>
             <li><b>8.</b> Internet non è una cosa più di quanto sia una cosa la gravità. Entrambi ci mettono insieme.
             </li>
             <li><b>9.</b> Internet non è niente. <a href="http://bfp.sp.unipi.it/rete/worldofends.htm" title="Che cos'è internet e come smettere di scambiarla per qualcos'altro.">Fondamentalmente</a> è un insieme di accordi, che gli smanettoni fra noi (sia sempre santificato il loro nome) chiamano «protocolli» ma che potremmo, nello spirito del momento, chiamare «comandamenti».
             </li>
             <li><b>10.</b> Il primo di questi è: la tua rete deve approssimare tutti i pacchetti alle loro destinazioni senza anticipi o ritardi basati sull'origine, la fonte, il contenuto o l'intento.
             </li>
             <li><b>11.</b> Così questo Primo Comandamento apre Internet a ogni idea, applicazione, affare, ricerca, vizio, e quant'altro.
             </li>
             <li><b>12.</b> Non c'è altro strumento con uno scopo così generale, se non il linguaggio.
             </li>
             <li><b>13.</b> Questo significa che Internet non è per qualcosa in particolare. Non per la connessione sociale, non per i documenti, non per la pubblicità, non per gli affari, non per l'istruzione, non per la pornografia, non per qualsiasi altra cosa. È progettata specificamente per tutto.
             </li>
             <li><b>14.</b> <a href="http://books.google.it/books?id=9lTtWQlLkwwC&amp;pg=PA56&amp;lpg=PA56&amp;dq=optimizing+de-optimizing+david+reed&amp;source=bl&amp;ots=_mqGSLoqSV&amp;sig=TWO4uUTWkzGPDBGmwyS0uqBz0NA&amp;hl=en&amp;sa=X&amp;ei=Nm5lVN-hJtbdsASnzoKQAQ&amp;redir_esc=y" title="Libro: The Cluetrain Manifesto">Ottimizzare</a> Internet per uno scopo la de-ottimizza per tutti gli altri.
             </li>
             <li><b>15.</b> Internet come la gravità è indiscriminata nella sua attrazione. Ci mette tutti insieme, buoni e cattivi allo stesso modo.
             </li>
        </ol>
    </li>
             
    <li>
        <h2 id="sigil_toc_id_3">C. La Rete non è contenuto</h2>
        <ol>
             <li><b>16.</b> C'è molto contenuto in Internet. Ma — meraviglia — Internet non è composta di contenuto.
             </li>
             <li><b>17.</b> La prima poesia di un adolescente, la raggiante liberazione di un segreto a lungo mantenuto, un bel disegno tratteggiato da una mano tremante, un articolo di blog in un regime che odia il suono delle voci del suo popolo — nessuna di queste persone si è seduta a scrivere contenuto.
             </li>
             <li><b>18.</b> Abbiamo usato la parola «contenuto» senza virgolette? Ci sentiamo così sporchi.
             </li>
        </ol>
    </li>

    <li>
        <h2 id="sigil_toc_id_4">D. La Rete non è un medium</h2>
        <ol>
             <li><b>19.</b> La Rete non è un <i>medium</i> più di quanto lo sia una conversazione.
             </li>
             <li><b>20.</b> Sulla Rete, noi siamo il <i>medium</i>. Siamo quello che fanno muovere i messaggi. Lo facciamo ogni volta pubblichiamo o ritwittiamo, mandiamo un link in un messaggio di posta elettronica, o lo pubblichiamo su una rete sociale.
             </li>
             <li><b>21.</b> A differenza dei <i>media</i>, io e te lasciamo le nostre impronte digitali, e qualche volta i segni del nostro morso, sui messaggi che trasmettiamo. Diciamo alla gente perché lo stiamo mandando. Lo discutiamo. Ci aggiungiamo una facezia. Tagliamo la parte che non ci piace. Rendiamo questi messaggi nostri.
             </li>
             <li><b>22.</b> Ogni volta che inviamo un messaggio attraverso la Rete, porta con sé un pezzetto di noi.
             </li>
             <li><b>23.</b> Noi facciamo muovere un messaggio attraverso questo «mezzo» solo se ci importa in uno degli infiniti modi in cui gli esseri umani hanno qualcosa a cuore.
             </li>
             <li><b>24.</b> Aver a cuore — importare — è la forza motrice di Internet.
             </li>
        </ol>
    </li>

    <li>
        <h2 id="sigil_toc_id_5">E. Il Web è un grande mondo</h2>
        <ol>
             <li><b>25.</b> Nel 1991, <a href="http://en.wikipedia.org/wiki/Tim_Berners-Lee" title="Pagina Wikipedia dedicata a Tim Berners-Lee">Tim Berners-Lee</a> usò la Rete per creare un dono che diede liberalmente a tutti noi: il World Wide Web. Grazie.
             </li>
             <li><b>26.</b> Tim creò il Web offrendo protocolli (ancora questa parola!) che dicevano come scrivere una pagina che può collegarsi a qualsiasi altra pagina senza che sia necessario il permesso di qualcuno.
             </li>
             <li><b>27.</b> Bum. In dieci anni le pagine sul Web diventarono miliardi — uno sforzo coordinato delle dimensioni di una guerra mondiale, e tuttavia così benigno che la lagnanza più grande fu il <i>tag</i> <code>&lt;blink&gt;</code>.
             </li>
             <li><b>28.</b> Il Web è un regno semi-persistente e incredibilmente grande di argomenti che si possono scoprire nelle loro fitte interconnessioni.
             </li>
             <li><b>29.</b> Suona familiare. Certo! Questo è il modo in cui il mondo è.
             </li>
             <li><b>30.</b> A differenza che nel mondo reale, ogni cosa e ogni connessione sul Web è stata creata da qualcuno di noi quando esprime un interesse e un'assunzione su come si accordano questi <a href="http://www.smallpieces.com/">pezzetti</a>.
             </li>
             <li><b>31.</b> Ogni link fatto da una persona che ha qualcosa da dire è un atto di generosità e abnegazione, che congeda i lettori dalla sua pagina perché vedano come il mondo appare a qualcun altro.
             </li>
             <li><b>32.</b> Il Web ricrea il mondo a nostra immagine collettiva emergente.
             </li>
        </ol>
    </li>
</ol>


</section>
</body>
</html>