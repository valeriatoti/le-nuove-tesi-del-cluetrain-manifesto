<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="it" xmlns:xml="http://www.w3.org/XML/1998/namespace" lang="it">
<head>
<meta charset="utf-8"/>
<title>Ma come ci siamo traviati, sorelle e fratelli…</title>
<link href="../Styles/style.css" type="text/css" rel="stylesheet"/>
</head>

<body epub:type="bodymatter">
<section epub:type="chapter" role="doc-chapter">
<h1>Ma come ci siamo traviati, sorelle e fratelli…</h1>
<ol>
    <li>
        <h2 id="sigil_toc_id_6">A. Come abbiamo potuto permettere di trasformare la conversazione in <a href="http://blog.bl00cyb.org/2014/11/akirachix-and-weaponized-social/">un'arma?</a></h2>
        <ol>
           <li><b>33.</b> È importante prestare attenzione e cura alla conversazione, all'amicizia, ai mille atti di compassione, gentilezza, e gioia che incontriamo in Internet.
           </li>
           <li><b>34.</b> E tuttavia udiamo le parole "frocio" e "sporco negro" assai di più in Rete che fuori.
           </li>
           <li><b>35.</b> La demonizzazione di «loro» — persone con aspetto, lingua, opinioni, appartenenze e altre associazioni che non capiamo, apprezziamo o tolleriamo — in Internet è peggio che mai.
           </li>
           <li><b>36.</b> Le donne in Arabia Saudita non hanno il permesso di guidare? Intanto, <a href="https://medium.com/message/online-and-offline-violence-towards-women-4c854eb591a5">metà di noi</a> non può parlare in rete senza <a href="http://www.theguardian.com/technology/2013/aug/05/twitter-bomb-threats-women" title="Articolo del theguardian.com">guardarsi alle spalle</a>.
           </li>
           <li><b>37.</b> L'odio è presente in Rete perché è presente nel mondo, ma la Rete rende più facile esprimerlo e farlo sentire.
           </li>
           <li><b>38.</b> La soluzione: se ne avessimo una, non vi infastidiremmo con tutte queste dannate tracce.
           </li>
           <li><b>39.</b> Questo è quanto possiamo dire: l'odio non l'ha chiamata a essere, ma sta ostacolando la Rete — e noi.
           </li>
           <li><b>40.</b> Riconosciamo almeno che la Rete ha dei valori sottintesi. Valori umani.
           </li>
           <li><b>41.</b> Considerata freddamente la Rete è solo tecnologia. Ma è popolata da creature calde di ciò che hanno a cuore: le loro vite, i loro amici, il mondo che condividiamo.
           </li>
           <li><b>42.</b> La Rete ci offre uno spazio comune in cui possiamo essere chi siamo, con altri che si dilettano delle nostre differenze.
           </li>
           <li><b>43.</b> Nessuno ne è proprietario. Tutti possono usarlo. Tutti possono migliorarlo.
           </li>
           <li><b>44.</b> Questo è ciò che è un'Internet aperta. Si sono combattute guerre per meno.
           </li>
        </ol>
    </li>

    <li>
        <h2 id="sigil_toc_id_7">B. «Siamo d'accordo su tutto. Ti trovo affascinante!»</h2>
        <ol>
           <li><b>45.</b> Il mondo è steso davanti a noi come un <i>buffet</i>, eppure noi <a href="http://www.ethanzuckerman.com/blog/rewire-digital-cosmopolitans-in-the-age-of-connection">ci attacchiamo</a> alla nostra bistecca e patate, agnello e hummus, pesce e riso, o quant'altro.
           </li>
           <li><b>46.</b> Lo facciamo in parte perché una conversazione esige un terreno comune: la condivisione di una lingua, di interessi, di norme e di intendimenti. Senza di essi è difficile oppure impossibile intrattenere una conversazione.
           </li>
           <li><b>47.</b> I terreni condivisi generano tribù. Il terreno solido della Terra tiene le tribù a distanza, mettendole in grado di sviluppare preziose differenze. Osanna! Le tribù danno origine al Noi contro Loro e alla guerra. Osanna? Non tanto.
           </li>
           <li><b>48.</b> In Internet, la distanza fra tribù parte da zero.
           </li>
           <li><b>49.</b> A quanto pare, sapere in che modo trovarci reciprocamente interessanti non è facile come sembra.
           </li>
           <li><b>50.</b> Questa è una sfida che possiamo affrontare essendo aperti, compassionevoli e pazienti. La nostra squadra può riuscirci! Siamo primi! Siamo primi!
           </li>
           <li><b>51.</b> Essere accoglienti: ecco un valore che la Rete ha da imparare dalla parte migliore delle culture del nostro mondo reale.
           </li>
        </ol>
    </li>

    <li>
        <h2 id="sigil_toc_id_8">C. Il marketing rende ancor più difficile parlare</h2>
        <ol>
           <li><b>52.</b> Avevamo ragione la <a href="http://www.mestierediscrivere.com/articolo/tesi/" title="Il Cluetrain Manifesto in italiano: le 95 tesi. Traduzione italiana di Luisa Carrada.">prima volta</a>: i mercati sono conversazioni.
           </li>
           <li><b>53.</b> Una conversazione non è la vostra azienda che ci tira per la manica allo scopo di promuovere un prodotto di cui non vogliamo sentir parlare.
           </li>
           <li><b>54.</b> Se vogliamo conoscere la verità sui vostri prodotti, la verremo a sapere l'uno dall'altro.
           </li>
           <li><b>55.</b> Comprendiamo che queste conversazioni hanno un valore incredibile per voi. Peccato. Sono nostre.
           </li>
           <li><b>56.</b> Siete benvenuti nella nostra conversazione, ma solo se ci dite per chi lavorate, e se potete parlare per voi stessi e come voi stessi.
           </li>
           <li><b>57.</b> Ogni volta che ci chiamate "consumatori" ci sentiamo come mucche davanti alla parola «carne».
           </li>
           <li><b>58.</b> Smettete di sottoporre le nostre vite a fratturazione idraulica per estrarre dati che non vi riguardano affatto e che le vostre macchine fraintendono.
           </li>
           <li><b>59.</b> Non preoccupatevi: vi diremo quando siamo interessati a comprare qualcosa. A modo nostro. Non a modo vostro. Fidatevi: vi farà bene.
           </li>
           <li><b>60.</b> Gli annunci pubblicitari che suonano umani ma vengono dal colon irritabile del vostro dipartimento marketing macchiano la stoffa del Web.
           </li>
           <li><b>61.</b> Quando la personalizzazione di qualcosa è perturbante, questa è una discreta indicazione che non capite che significa essere una persona.
           </li>
           <li><b>62.</b> «Personale» è umano. «Personalizzato» no.
           </li>
           <li><b>63.</b> Più le macchine suonano umane, più scivolano giù nella <a href="https://it.wikipedia.org/wiki/Uncanny_valley" title="Wikipedia: 'valle perturbante' è un'ipotesi presentata dallo studioso di robotica nipponico Masahiro Mori nel 1970...">valle perturbante</a> in cui tutto è un <a href="http://www.theatlantic.com/technology/archive/2014/06/data-doppelgangers-and-the-uncanny-valley-of-personalization/372780/">film dell'orrore</a>.
           </li>
           <li><b>64.</b> Inoltre: per favore smettetela di travestire gli annunci pubblicitari da notizie nella speranza che ci sfugga la piccola clausola liberatoria che gli pende dalla sottoveste.
           </li>
           <li><b>65.</b> Quando mettete un <a href="http://www.ebookextra.it/native-advertising-pubblicita-e-contenuto-indistinguibili/" title="Pubblicità e contenuto indistinguibili.">annuncio pubblicitario nativo</a> erodete non solo la vostra affidabilità, ma anche quella di tutto questo nuovo modo di essere insieme.
           </li>
           <li><b>66.</b> E, a proposito, perché non chiamare la «pubblicità nativa» con uno dei suoi veri nomi: <a href="https://it.wikipedia.org/wiki/Pubblicit%C3%A0_indiretta" title="Wikipedia: Pubblicità indiretta, tipo di pubblicità che compare in spazi non prettamente pubblicitari.">product placement</a>, «pubblicità redazionale», o «notizie dannatamente false»?
           </li>
           <li><b>67.</b> I pubblicitari hanno tirato avanti senza essere perturbanti per generazioni. Possono riuscirci anche sulla Rete.
           </li>
        </ol>
    </li>

    <li>
        <h2 id="sigil_toc_id_9">D. Una Guantanamo in Rete</h2>
        <ol>
            <li><b>68.</b> Amiamo tutti le nostre scintillanti <i>app</i>, anche quanto sono sigillate come una base lunare. Ma se si mettono tutte le <i>app</i> del mondo insieme si ottiene un mucchio di <i>app</i>.
            </li>
            <li><b>69.</b> Se si mettono insieme tutte le pagine del Web si ottiene un nuovo mondo.
            </li>
            <li><b>70.</b> Per le pagine web si tratta di connessione. Per le <i>app</i> di controllo.
            </li>
            <li><b>71.</b> Se passiamo dal Web a un <a href="https://indiewebcamp.com/Principles">mondo incentrato sulle <i>app</i></a>, perdiamo il bene comune che stavamo costruendo insieme.
            </li>
            <li><b>72.</b> Nel Regno delle Applicazioni siamo utenti e non creatori.
            </li>
            <li><b>73.</b> Ogni nuova pagina fa Web più grande. Ogni nuovo link fa il Web più ricco.
            </li>
            <li><b>74.</b> Ogni nuova <i>app</i> ci dà qualcos'altro da fare sul bus.
            </li>
            <li><b>75.</b> Ahi, un colpo basso!
            </li>
            <li><b>76.</b> Ehi, <i>CheapShot</i> sarebbe una grande <i>app</i>! Ha «<a href="http://www.ilpost.it/2014/01/18/apple-acquisti-in-app/" title="Apple e il guaio degli acquisti in-app.">acquisto <i>in-app</i></a>» scritto dappertutto!
            </li>
        </ol>
    </li>

    <li>
        <h2 id="sigil_toc_id_10">E. La gravità è bella, finché non ci risucchia tutti in un buco nero</h2>
        <ol>
           <li><b>77.</b> Le <a href="https://medium.com/message/net-neutrality-is-sooo-much-more-than-access-to-the-tubes-2344b1e9f220">applicazioni non neutrali</a> appoggiate sopra la Rete neutrale stanno diventando tanto inevitabili quanto l'attrazione di un buco nero.
           </li>
           <li><b>78.</b> Se Facebook è la vostra esperienza della Rete, vi siete legati alla testa gli occhiali di protezione di una società la cui responsabilità fiduciaria è trattenervi dal toglierveli.
           </li>
           <li><b>79.</b> Google, Amazon, Facebook, Apple sono tutti nel commercio degli occhiali protettivi. La verità più grande che questi occhiali oscurano è che queste società vogliono trattenerci nel modo in cui i buchi neri trattengono la luce.
           </li>
           <li><b>80.</b> Queste singolarità aziendali non sono pericolose perché sono cattive. Molte, in effetti, si impegnano in comportamenti civici piuttosto notevoli. Dovrebbero essere applaudite.
           </li>
           <li><b>81.</b> Ma traggono vantaggio dalla gravità della socialità: l'«effetto rete»è quella circostanza in cui molta gente usa qualcosa perché molta gente la usa.
           </li>
           <li><b>82.</b> Dove  non  ci  sono  alternative  concorrenziali,  dobbiamo  essere estremamente vigili per ricordare a questi Titani della Valle dei valori del web che li hanno ispirati inizialmente.
           </li>
           <li><b>83.</b> E dobbiamo onorare il suono che facciamo quando qualcuno di noi, coraggiosamente, se ne stacca. È qualcosa fra il rumore di un missile che lascia la piattaforma di lancio e lo strappo di un Velcro quando si apre un abito troppo stretto.
           </li>
        </ol>
    </li>

    <li>
        <h2 id="sigil_toc_id_11">F. La privacy in un'età di spie</h2>
        <ol>
           <li><b>84.</b> Ok, stato, hai vinto. Hai i nostri dati. Ora, che possiamo fare per assicurarci che li usi contro di Loro e non contro di Noi? In effetti, sai dirne la differenza?
           </li>
           <li><b>85.</b> Se vogliamo che il nostro stato faccia marcia indietro, il patto deve essere che se — quando — arriva il prossimo attacco, noi non possiamo protestare perché avrebbe dovuto sorvegliarci di più.
           </li>
           <li><b>86.</b> Un negozio non è equo se non sappiamo a che cosa stiamo rinunciando. Hai sentito bene, scambio di <i>privacy</i> contro sicurezza?
           </li>
           <li><b>87.</b> Con una probabilità che si approssima alla certezza assoluta, ci dispiacerà di non aver fatto di più per tenere i nostri dati fuori dalle mani degli stati e dei magnati aziendali.
           </li>
        </ol>
    </li>

    <li>
        <h2 id="sigil_toc_id_12">G. La privacy in un'età di volpi</h2>
        <ol>
           <li><b>88.</b> La <i>privacy</i> personale è bella per chi la desidera. E tutti noi tracciamo una linea di confine da qualche parte.
           </li>
           <li><b>89.</b> Domanda: quanto pensate ci abbia messo la cultura anteriore al Web per capire dove tracciare queste linee? Risposta: quanto è antica la cultura?
           </li>
           <li><b>90.</b> Il Web è a malapena uscito dall'adolescenza. Siamo all'inizio e non alla fine della storia della <i>privacy</i>.
           </li>
           <li><b>91.</b> Possiamo capire che vuol dire essere privati una volta capito che vuol dire essere sociali. E abbiamo appena cominciato a reinventarlo.
           </li>
           <li><b>92.</b> Gli incentivi politici ed economici a toglierci i pantaloni e a guardarci sotto le gonne sono così forti che sarebbe prudente investire in sottovesti di latta.
           </li>
           <li><b>93.</b> Degli <i>hacker</i> ci hanno condotto in questa situazione e degli <i>hacker</i> dovranno tirarcene fuori.
           </li>
        </ol>
    </li>

</ol>


</section>
</body>
</html>